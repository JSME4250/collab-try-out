Inhoudsopgave

Wat is ChatGPT?
ChatGPT en LLM
ChatGPT als productiviteitstool
Door ChatGPT beter worden in ons werk
Voorbeelden hoe je ChatGPT kunt gebruiken
Conclusie ChatGPT

Wat is ChatGPT?

ChatGPT is een website waar je interactie kunt hebben met een razend slimme, 
schrijvende assistent.
ChatGPT is hele slimme software die razendsnel in staat is om op basis van een simpele 
vraag tekst te schrijven, En dat niet alleen:
ChatGPT kan:

• Antwoorden geven op verschillende vragen en bijbehorende uitleg bieden,
• Een inhoudsopgave genereren voor een boek
• Teksten herschrijven
• Teksten samenvatten
• Een stap voor stap instructie schrijven,
• Computercode genereren en verbeteren
• Sommen maken, songteksten schrijven
• Verhalen verzinnen
• Advertentieteksten en payoffs verzinnen
• Een opzet maken voor een beleidsstuk, opinieartikel .
• Tekst schrijven voor je website, folder en flyer.

Sommigen noemen de release van ChatGPT in technologisch opzicht vergelijkbaar met ‘het 
iPhone moment’ en ik denk eerlijk gezegd dat daar niks aan gelogen is.
ChatGPT is een soort Google, maar dan óok met de mogelijkheid in gewone mensentaal 
antwoord te geven op je vraag én de mogelijkheid om razendsnel volledig nieuwe teksten te 
genereren. Een fantastisch, magisch stuk gereedschap.

 ChatGPT en LLM

ChatGPT is gebaseerd op Generative Pre-trained Transformer (GPT) technologie en is getraind met een enorme dataset, die bestaat uit tekst van websites, internetfora, digitale boeken en ondertiteling van video’s. Bovendien worden menselijke trainers ingezet om dialogen in te spreken om de AI te helpen bij het leren en verbeteren van haar vaardigheden.

Een Large Language Model (LLM) is een computermodel dat specifiek is ontworpen om te werken met taal. Dit type model is getraind met behulp van een zeer grote hoeveelheid tekstdata. LLM’s zijn vaak gebaseerd op neural networks, waardoor ze in staat zijn om taalpatronen op een manier te begrijpen die lijkt op hoe mensen taal verwerken. De grootte van een LLM kan variëren, maar ze zijn vaak veel groter dan traditionele taalmodellen, en vereisen daarom veel rekenkracht en geheugen.

Door ChatGPT beter worden in ons werk

Ook wanneer het gaat om mijn eigen werk maak ik dus actief gebruik van ChatGPT. Het vervangt dus (suffe) taakjes. Maar uiteindelijk is ChatGPT een drijvende kracht om mijn werk nóg beter te doen. Om nog meer de menselijke component toe te voegen.

Concreet: in mijn nieuwsbrief schrijf ik bijvoorbeeld ‘samenvattingen’ van interessante artikelen. Dat kan OpenAI software echter nu ook. Mijn taak wordt nu nóg meer: het cureren van interessante artikelen en het schrijven van een samenvatting met duiding, context, mijn eigen kennis en persoonlijke perspectief. Dát maakt het interessant en doorslaggevend voor de abonnees om te lezen.

En dat niet alleen: omdat de software soms nog feitelijke onjuistheden produceert, (waarover later meer) is er absoluut nog deskundigheid nodig om de gegenereerde output te controleren. Dus mijn rol als deskundige blijft hierin ook nodig.

Net zoals deze AI-software de grafisch ontwerper, schrijver, marketing professional, SEO-professional, beleidsmaker dwingt om nóg beter te worden in hun werk. Nog meer de meerwaarde kunnen laten zien. Immers: als iedereen output kan genereren van gemiddelde kwaliteit, moet je nóg meer een tandje bijzetten.

Dit soort software noodzaakt ons als mensen om nog beter in ons werk te worden. En dat is echt een positief aspect ervan.

ChatGPT als productiviteitstool

Ben je kenniswerker die overdag achter een laptop zit? Dan gaat ChatGPT je werk
beïnvloeden. Wanneer je grafisch ontwerper, schrijver, vertaler of journalist bent, dan kunnen
veel van je taken worden overgenomen door ChatGPT. Hetzelfde geld voor mensen die
werken in marketing, communicatie of media.

Zoals ik ook al schrijf in mijn boek “De digitale butler” en in mijn rapport “Machines met
verbeeldingskracht”, versterkt en vervangt kunstmatige intelligente software steeds meer onze
vaardigheden: kijken, luisteren, spreken, lezen en nu dus ook creativiteit.
Om iedereen gerust te stellen: banen zullen echter niet volledig verdwijnen door deze
software. Veel van het kenniswerk zal er wel zeker door veranderen. Je werk gaat er sneller,
efficiënter en (gedeeltelijk) creatiever door worden. ChatGPT is dus vooral een
productiviteitstool en een ideeënversneller.

Conclusie ChatGPT:

ChatGPT is een website waar je interactie kunt hebben met een razend slimme,
schrijvende assistent.

Het is een ‘kantelpunt’ op het gebied van kunstmatige intelligentie. Een concreet voorbeeld
hoe slimme software ons productiever en creatiever kan maken. ChatGPT dwingt ons om nog
beter te worden in ons werk. Nog menselijker te worden. Tegelijkertijd zijn er ook een flink
aantal nadelen. Zo spreekt de software niet altijd de waarheid, kunnen we er lui en
gemakzuchtig door worden en kan het onze persoonlijke groei belemmeren. Ook moeten we
afvragen of het wel verstandig is dat zo’n krachtige stuk gereedschap als ChatGPT in handen
is van een commercieel bedrijf. En daar komt bij: hoe slim is deze assistent over vijf of tien
jaar?

We staan absoluut aan het begin van een nieuw tijdperk van kunstmatige intelligentie met
zoete vruchten. Maar het is ook aan ons om ze op een zorgvuldige en verantwoorde manier te
plukken.